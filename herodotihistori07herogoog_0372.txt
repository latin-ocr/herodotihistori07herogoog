ΜΒ. vm. cmm-136. 315

τρεῖς άπὸ τοῦ κοινοῦ ὡς ἀπογραψομένους τά θεσπιείν
ἔμελλε, καί πρόκατε τὸν πρόμαντιν βαρβάρῳ γλώσσῃ
χρᾶν. καί τούς μὲν ἑπομένους τῶν Θηβαίων ἐν θώ-
ματι ἔχεσθαι ἀκούοντας βαρβάρου γλώσσης ἀντί Ἑλλά-
δος, οὐδὲ ἔχειν ὅ τι χρήσωνται τῷ παρεόντι πρήγματι·
τὸν δὲ Εὐρωπέα Μῦν ἐξαρπάσαντα παρ’ αὐτῶν τήν
ἐφέροντο δέλτον, τδ λεγόμενα ὑπὸ τοῦ προφήτεω γρά·
φειν ές αὐτήν, φάναι δέ Καρίῃ μιν γλώσσῃ χρᾶν,
συγγραψάμενον δὲ οίχεσθαι ἀπιόντα ές Θεσσαλίην.
Μαρδόνιος δὲ ἐπιλεξάμενος ὅτι δή λέγοντα ην τά 136
χρηστήρια, μετὰ ταῦτα έπεμψε άγγελον ές Ἀθήνας
Ἀλέξανδρον τὸν Ἀμύντεω άνδρα Μακεδόνα, ἅμα μέν
ὅτι οί προσκηδέες οί Πέρσαι ἦσαν (Ἀλεξάνδρου γάρ
ἀδελφεήν Γυγαίην, Ἀμύντεω δὲ θυγατέρα, Βουβάρης
ἀνὴρ Πέρσης ἔσχε, έκ τῆς οί ἐγεγόνεε Ἀμύντης ὁ ἐν
τῃ Ἀσίῃ, ἔχων τὸ οὐνομα τοῦ μητροπάτορος, τῷ δή
έκ βασιλέος τῆς Φρυγίης ἐδόθη Ἀλάβανδα πόλις μεγάλη
νέμεσθαι), δίμα δὲ ὁ Μαρδόνιος πυθόμενος ότι πρό·
ξεινός τε είη καί εὐεργέτης ὁ Ἀλέξανδρος ἔπεμπε. τούς
γάρ Ἀθηναίους οὕτω ἐδόκεε μάλιστα προσκτήσεσθαι,
λεών τε πολλὸν άρα άκούων εἶναι καί ἄλκιμον, τά τε
κατὰ τήν θάλασσαν συντυχόντα σφι παθήματα κατ-
εργασαμένους μάλιστα Ἀθηναίους ἐπίστατο. τούτων
δὲ προσγενομένων κατήλπιζε εὐπετέως τῆς θαλάσσης
Ι κρατήσειν, τά περ δν καὶ ἦν, πεζή τε ἐδόκεε πολλῷ
εἶναι κρέσσων· οὐτω τε ἐλογίζετο κατύπερθέ οί τά
πρήγματα ἔσεσθαι τῶν Ἑλληνικῶν. τάχα δ’ άν καὶ
τὰ χρηστήρια ταύτά οί προλέγοι, συμβουλεύοντα σύμ-
μαχον τὸν Ἀθηναῖον ποιέεσθαι· τοῖσι δή πειθόμενος
’ ἔπεμπε.

 

