LIB. V. cAP. λιι-78. 39

τούτου ἀκλεῦς ἐνθαῦτα Ἀθηναῖοι τίνυσθαι βουλόμενοι
πρῶτα στρατηίην ποιεῦνται ἐπὶ Χαλκιδέας. Βοιωτοὶ δέ
τοῖσι Χαλκιδεῦσι βοηθέουσι ἐπὶ τὸν Εὔριπον. Ἀθη-
ναῖοισι δέ ίδοῦσι τοὺς βοηθοὺς ἔδοξε πρότερον τοῖσι
Βοιωτοῖσι ἢ τοῖσι Χαλκιδεῦσι ἐπιχειρέειν. συμβάλ-
λουσί τε δὴ τοῖσι Βοιωτοῖσι οί Ἀθηναῖοι καὶ πολλῷ
ἐκράτησαν, κάρτα δέ πολλοὺς φονεύσαντες ἑπτακοσίους
αὐτῶν ἐζώγρησαν. τῆς δέ αὐτῆς ταύτης ἡμέρης οῖ
Ἀθηναῖοι διαβάντες ἐς τὴν Εὔβοιαν συμβάλλουσι καὶ
τοῖσι Χαλκιδεῦσι, νικήσαντες δὲ καὶ τούτους τετρακισ-

χιλίους κληρούχους ἐπὶ τῶν ἱπποβοτέων τῇ χώρη λεί·
πουσι· οί δὲ ίπποβόται ἐκαλέοντο οί παχέες τῶν Χαλ-
κιδέων. ὅσους δὲ καί τούτων ἐζώγρησαν, ἅμα τοῖσι
Βοιωτῶν ἐζωγρημένοισι εἶχον ἔν φυλακῇ [ἐν πέδαις]

δήσαντες· χρόνῳ δὲ ἔλυσάν σφεας δίμνεως ἀποτιμη-
σάμενοι. τάς δὲ πέδας αὐτῶν, ἐν τῇσι ἐδεδέατο, άν-
εκρέμασαν ἐς τὴν ἀκρόπολιν, αἵ περ ἔτι καὶ ἐς ἐμὲ
ἦσαν περιεοῦσαι, κρεμάμεναι ἐκ τειχέων περιπεφλευ-
σμένων πυρὶ ὑπὸ τοῦ Μήδου, ἀντίον δέ τοῦ μεγάρου
τοῦ πρὸς ἑσπέρην τετραμμένου. καὶτῶν λύτρων την
δεκάτην ἀνέθηκαν ποιησάμενοι τέθριππον χάλκεον· τὸ
δὲ ἀριστερῆς χειρὸς ἕστηκε πρῶτα ἐσιόντι ἐς τά προ-
πύλαια τά ἐν τῇ ἀκροπόλι· ἐπιγέγραπται δέ οί τάδε·
Ἕθνεα Βοιωτῶνκαὶ Χαλκιδέων δαμάσαντες
Παῖδες Ἀθηναίων ἔργμασιν ἐν πολέμου ‚
Δεσμῷ ἐν ἀχλυόεντι σιδηρέῳ ἔσβεσαν ύβριν·
Τῶν ἵππους δεκάτην Παλλάδι τάσδ’ ἔθεσαν.
Ἀθηναῖοι μέν νυν ηῦξηντο· δηλοῖ δέ οὐ κατ’ ἔν 78
μοῦνον ἀλλά πανταχῇ η ἰσηγορίη ὡς ἐστὶ χρῆμα σπου-
δαῖον, εί καί Ἀθηναῖοι τυραννευόμενοι μέν οὐδαμῶν

 

