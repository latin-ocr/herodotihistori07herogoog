ΗΡΟΔΟΤΟΎ

ΤΟΥ

ΑΔΙΚΑΡΝΗΣΣΕΟΣ ΙΣΤΟΡΙΩΝ ΠΕΜΠΤΗ
Επιτνιοοιιωαω ΤωΡΨιΧοΡΗ. ’

ΟΙ ΔΕ έν τῇ Εὐρώπῃ τῶν Περσέων καταλειφθέντες 1
ὑπὸ Δαρείου, τῶν ὁ Μεγάβαζος ἦρχε, πρώτους μέν
Περινθίους Ἑλλησποντίων οὐ βουλομένους ὑπηκόους·
εἶναι Δαρείου κατεστρέψαντο, περιεφθέντας πρότερον
καὶ ὑπὸ Παιόνων τρηχέως. οἱ γὰρ ὧν ἀπὸ Στρυμόνος
Παίονες χρήσαντος τοῦ θεοῦ στρατεύεσθαι ἐπὶ Περιν-
θίους, καὶ ἢν μέν ἀντικατιζόμενοι έπικαλέσωνταί σφεας
οί Περίνθιοι ὀνομαστὶ βώσαντες, τοὺς δέ ἐπιχειρέειν,
ἢν δὲ μὴ ἐπιβώσωνται, μὴ ἐπιχειρέειν, ἐποίεον οί
Παίονες ταῦτα. ἀντικατιζομένων δὲ τών Περινθίων
έν τῷ προαστείῳ, ἐνθαῦτα μουνομαχίη τριφασίη έκ
προκλήσιός σφι ἐγένετο· καὶ γὰρ ἄνδρα ἀνδρὶ καὶ
ἵππον ’ίππφ συνέβαλον καὶ κύνα κυνί. νικώντων δὲ
τὰ δύο τών Περινθίων, ώς ἐπαιώνιζον κεχαρηκότες,
συνεβάλοντο οί Παίονες τὸ χρηστήριον αὐτὸ τοῦτο
εἶναικαὶ εῖπών κου παρὰ σφίσι αὐτοῖσι· Νῦν ἂν είη
ὁ χρησμὸς ἐπιτελεόμενος. ἡμῖν, νῦν ἡμέτερον τὸ ἔργον. ¹
οὕτω τοῖσι Περινθίοισι παιωνίσασι ἐπιχειρέουσι οί
Παίονες καὶ πολλόν τε ἐκράτησαν καὶ έλιπόν σφεων
ὀλίγους. τὰ μὲν δὴ ἀπὸ Παιόνων πρότερον χενόμενακ

Ηττον. ΙΙ. ’ l

 

