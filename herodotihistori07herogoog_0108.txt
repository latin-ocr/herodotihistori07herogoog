ιιε. v. οιε. ω, ε-ω, 51

γυναῖκα Μέλισσαν. πέμψαντι γάρ οί ἐς Θεσπρωτοὺς
ἐπ’ Ἀχέροντα ποταμὸν ἀγγέλους ἐπὶ τὸ νεκυομαντήιον
παρακαταθήκης πέρι ξεινικῆς οὔτε ,σημανέειν ἔφη ή
Μέλισσα ἐπιφανεῖσα οὔτε κατερέειν ἐν τῷ κέεται χώρῳ
ἡ παρακαταθήκη· ῥιγοῦν τε γὰρ καὶ εἶναι γυμνή· τῶν
γάρ οί συγκατέθαψε ἱματίων όφελος εἶναι οὐδὲν οὐ
κατακαυθέντων· μαρτύριον δέ οί εἶναι ὡς ἀληθέα ταῦτα
λέγει, ὅτι ἐπὶ ψυχρὸν τὸν ίπνὸν Περίανδρος τοὺς ἀρτους
ἐπέβαλε. ταῦτα δέ ὡς ὀπίσω ἀπηγγέλθη τῷ Περιάνδρῳ
(πιστὸν γάρ οί ἦν τὸ συμβόλαιον, ὃς νεκρῷ ἐούσῃ -
Μελίσση ἐμίγη), ἰθέως δή μετά τήν ἀγγελίην κήρυγμα
ἐποχήσατο ἐς τὸ Ἥραιον ἐξιέναι πάσας τάς Κορινθίων
γυναῖκας. αί μὲν δή ὡς ἐς ὁρτήν ήισαν κόσμῳ τῷ
καλλίστῳ χρεώμεναι, δ δ’ ὑποστήσας τοὺς δορυφόρους
ἀπέδυσέ σφεας πάσας ὁμοίως, τάς τε ἐλευθέρας καί
τάς ἀμφιπόλους, συμφορήσας δὲ ἐς όρυγμα Μελίσσῃ
ἐπευχόμενος κατέκαιε. ταῦτα δέ οί ποιήσαντι καὶ τὸ
δεύτερον πέμψαντι ἔφρασε τὸ εἴδωλον τὸ Μελίσσης
ἐς τὸν κατέθηκε χῶρον τοῦ ξείνου τήν παρακαταθήκην.
τοιοῦτο μέν ὑμῖν ἐστι ή τυραννίς, ὦ Λακεδαιμόνιοι,
καὶ τοιούτων ἐργων. ήμέας δὲ τοὺς Κορινθίους τό τε
αὐτίκα θῶμα μέγα εἶχε ὅτε ὑμέας εἴδομεν μεταπεμπο-
μένους Ἱππίην, νῦν τε δή καὶ μεζόνως θωμάζομεν
λέγοντας ταῦτα, ἐπιμαρτυρόμεθά τε ἐπικαλεόμενοι ὑμῖν
θεοὺς τοὺς Ἑλληνίους μή κατιστάναι τυραννίδας ἐς
τάς πόλις. οὐκ ὧν παύσεσθε ἀλλά πειρήσεσθε παρά
τὸ δίκαιον κατάγοντες Ἱππίην· ίστε ὑμῖν Κορινθίους
γε οὐ συναινέοντας.
Σωσικλέης μὲν ἀπὸ Κορίνθου πρεσβεύων ἔλεξε 93

τάδε, Ἱππίης δὲ αὐτὸν ἀμείβετο τοὺς αὐτοὺς ἐπικαλέσας
4*

 

