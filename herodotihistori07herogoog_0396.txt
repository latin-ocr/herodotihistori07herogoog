LIB. IX. OAP. 28—31. 339

καὶ τετρακισχίλιοι καὶ τρισμύριοι ἦσαν. ψιλῶν μέν δή
τῶν ἁπάντων μαχίμων ήν τὸ πλῆθος ἐξ τε μυριάδες
καὶ ἐυιέα χιλιάδες καὶ ἑκατοντάδες πέντε, τοῦ δέ σύμ 30
παντος Ἑλληνικοῦ τοῦ συνελθόντος ἐς Πλαταιάς σόν
τε ὁπλίτῃσι καὶ ψιλοῖσι τοῖσι μαχίμοισι ἕνδεκα μυριάδες

, ήσαυ, μιῆς χιλιάδος, πρὸς δὲ ὀκτακοσίων ἀνδρῶν κατα-
δέουσαι. σὺν δέ Θεσπιέων τοῖσι παρεοῦσι ἐξεπληροῦντο
αί ἕνδεκα μυριάδες· παρῆσαν γάρ καὶ Θεσπιέων ἐντῷ
στρατοπέδῳ οί περιεόντες, ἀριθμὸν ἐς ὀκτακοσίους καὶ
χιλίους· ὅπλα δέ οὐδ’ οὗτοι εἶχον.

Οὗτοι μέν νυν ταχθέντες ἐπὶ τῷ Ἀσωπῷ ἐστρα- 31
τοπεδεύοντο· οί δέ ἀμφὶ Μαρδόνιον βάρβαροι ὡς άπ-
εκήδευσαν Μασίστιον, παρῆσαν, πυθόμενοι τοὺς Ἕλ-
ληνας εἶναι ἐν Πλαταιῇσι, καὶ αὐτοὶ ἐπὶ τὸν Ἀσωπὸν
τὸν ταύτῃ ῥέοντα. ἀπικόμενοι δέ ἀντετάσσοντο ὧδε ὑπὸ
Μαρδονίου· κατά μὲν Λακεδαιμονίους ἔστησε Πέρσας.
καὶ δή πολλὸν γάρ περιῆσαν πλήθει· οί Πέρσαι, ἐπί
τε τάξις πλεῦνας ἐκεκοσμέατο καί ἐπεῖχον καὶ τοὺς
Τεγεήτας. ἔταξε δέ οὕτω· ὅ τι μέν ήν αὐτῶν δυνα-
τώτατον πᾶν ἀπολέξας ἔστησε ἀντίον Λακεδαιμονίων,
τὸ δέ ἀσθενέστερον παρέταξε κατά τοὺς Τεγεήτας.
ταῦτα δ’ ἐποίεε φραζόντων τε καὶ διδασκόντων Θη-
βαίων. Περσέων δὲ ἐχομένους ἔταξε Μήδους· οὗτοι
δέ ἐπέσχον Κορινθίους τε καὶ Ποτιδαιήτας καὶ Ὀρχο-

μενίους τε καὶ Σικυωνίους. Μήδων δέ ἐχομένους ἔταξε
Βακτρίους· οὗτοι δέ ἐπέσχον Ἐπιδαυρίους τε καὶ Τροι-
ζηνίους καὶ Λεπρεήτας τε καὶ Τιρυνθίους καὶ Μυκη-
ναίους τε καὶ Φλιασίους. μετά δέ Βακτρίους ἔστησε
Ἰνδούς· οὗτοι όέ ἐπέσχον Ἑρμιονέας τε καί Ἐρετριέας

καὶ Στυρέας τε καὶ Χαλκιδέας. Ἰνδῶν δέ ἐχομένους
22*

 

