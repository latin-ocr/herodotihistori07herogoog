LIB. V. cAP. 93-97. 53

λήνην ἐξαγγελλόμενος τδ ἑωυτοῦ πάθος Μελανίππῳ
ἀνδρὶ έταίρῳ. Μυτιληναίους δέ καὶ Ἀθηναίους κατ-
ήλλαξε Περίανδρος ὁ Κυψέλου· τούτῳ γὰρ διαιτητῇ
ἐπετράποντο· κατήλλαξε δὲ ὧδε, νέμεσθαι ἑκατέρους
τὴν έχουσι. Σίγειον μέν νυν οὕτω ἐγένετο ὑπ’ Ἀθη-
ναίοισι. Ἱππίης δὲ ἐπείτε ἀπίκετο ἐκ τῆς Λακεδαίμονος 96
ές τὴν Ἀσίην, πᾶν χρῆμα ἐκίνεε, διαβάλλων τε τοὺς
Ἀθηναίους πρὸς τὸν Ἀρταφρένεα καὶ ποιέων ἅπαντα
ὅκως ac Ἀθῆναι γενοίατο ὑπ’ ἑωυτῷ τε καὶ Δαρείῳ.
Ἱππίης τε δὴ ταῦτα ἔπρησσε καλ οί Ἀθηναῖοι πυθό-
μενοι ταῦτα πέμπουσι ές Σάρδις ἀγγέλους, οὐκ ἐῶντες
τοὺς Πέρσας πείθεσθαι Ἀθηναίων τοῖσι φυγάσι. ὁΙ δέ
Ἀρταφρένης ἐκέλευέ σφεας, εί βουλοίατο σόοι εἶναι,
καταδέκεσθαιβπίσω Ἱππίην. οὐκ ὧν δὴ ἐνεδέκοντο
τοὺς λόγους ἀποφερομένους Ἀθηναῖοι· οὐκ ένδεκομέ·
νοισι δέ σφι ἐδέδοκτο έκ τοῦ φανεροῦ τοῖσι Πέρσησι
πολεμίους εἶναι.

Νομίζουσι δὲ ταῦτα καὶ διαβεβλημένοισι ές τοὺς 97
Πέρσας έν τούτῳ δὴ τῷ καιρῷ ὁ Μιλήσιος Ἀριστα-
γόρης ὑπὸ Κλεομένεος τοῦ Λακεδαιμονίου ἐξελασθεὶς
έκ τῆς Σπάρτης ἀπίκετο ές Ἀθήνας· αὕτη γάρ ἡ πόλις
τῶν λοιπέων ἐδυνάστευε μέγιστον. ἐπελθὼν δέ έπλ τὸν
δῆμον δἈρισταγόρης ταύτά ἔλεγε τά καὶ έν τῇ Σπάρτη
περὶ τῶν ἀγαθῶν τῶν έν τῇ Ἀσίη καὶ τοῦ πολέμου
τοῦ Περσικοῦ, ὡς οὔτε ἀσπίδα οὔτε δόρυ νομίζουσι
εὐπετέες τε χειρωθῆναι εἴησαν. ταῦτά τε δὴ ἔλεγε
καὶ πρὸς τοῖσι τάδε, ὡς οί Μιλήσιοι τῶν Ἀθηναίων
είσλ ἀποικοι, καὶ οίκός σφεας εἴη ῥύεσθαι δυναμένους
μέγα. καὶ οὐδὲν ὅ τι οὐκ ὑπίσχετο οἷα κάρτα δεά
μενος, ές δ ἀνέπεισέ σφεας. πολλοὺς γάρ οίκε εἶναι

 

