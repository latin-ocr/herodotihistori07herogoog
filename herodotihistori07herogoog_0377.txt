320 HERODO‘H

πόλεμον ἀχρηστα οἰκετέων ἐχόμενα πάντα ἐπιθρέψειν,
ἐστ’ ἀν ό πόλεμος ὅδε συνεστήκῃ. μηδὲ ὑμέας Ἀλέξαν-
δρος ὁ Μακεδὼν ἀναγνώσῃ, λεήνας τὸν Μαρδονίου
λόγον. τούτῳ μέν γάρ ταῦτα ποιητέα ἐστί· τύραννος
γάρ ἐὼν τυράννῳ συγκατεργάζεται· ὑμίν δέ γε οὑ
ποιητέα, εί περ εὑ τυγχάνετε φρονέοντες, ἐπισταμένοισι
ὡς βαρβάροισί ἐστι οὔτε πιστὸν οὔτε ἀληθές οὐδέν.
143 ταῦτα ἔλεξαν οί ἀγγελοι. Ἀθηναῖοι δέ πρὸς μὲν
Ἀλέξανδρον ὑπεκρίναντο τάδε· Καὶ αὑτοὶ τοῦτό γε
ἐπιστάμεθα ότι πολλαπλησίη ἐστὶ τῷ Μήδῳ δύναμις
ή περ ἡμῖν, ὥστε οὐδὲν δεῖ τοῦτό γε ὀνειδίζειν. ἀλλ’
ὅμως ἐλευθερίης γλιχόμενοι ἀμυνεύμεθα οὑτω ὅκως
ἀν καί δυνώμεθα. ὁμολογήσαι δέ τῷ βαρβάρῳ μήτε
σὺ ήμέας πειρῶ ἀναπείθειν οὔτε ἡμεῖς πεισόμεθα. νῦν
τε ἀπάγγελλε Μαρδονίῳ ὡς Ἀθηναῖοι λέγουσι, ἐστ’
ἀν ὁ ήλιος τήν αὑτήν ὁδὸν ίη τῇπερ καί νῦν ἔρχε-
ται, μήκοτε ὁμολογήσειν ήμέας Ξέρξη· ἀλλά θεοῖσί τε ,
συμμάχοισι πίσυνοί μιν ἐπέξιμεν ἀμυνόμενοι καί τοῖσι
ἥρωσι, τῶν ἐκεῖνος οὐδεμίαν όπιν ἔχων ἐνέπρησε τούς
¹ τε οίκους καί τὰ ἀγάλματα. σύ τε τοῦ λοιποῦ λόγους
ἔχων τοιούσδε μή ἐπιφαίνεο Ἀθηναίοισι, μηδὲ δοκέων
χρηστά ὑπουργέειν ἀθέμιστα ἔρδειν παραίνεε. οὐ γάρ
σε βουλόμεθα οὐδὲν ἀχαρι πρὸς Ἀθηναίων παθεῖν,
144ἐόνια πρόξεινόν τε καὶ φίλον. πρὸς μέν Ἀλέξανδρον
ταῦτα ὑπεκρίναντο, πρὸς δέ τοὺς ἀπὸ Σπάρτης ἀγγέ-
λους τάδε· To μέν δεῖσαι Λακεδαιμονίους μή ὁμολο-
γήσωμεν τῷ βαρβάρῳ κάρτα ἀνθρωπήιον ήν. ἀτάρ
αίσχρῶς γε οίκατε ἐξεπιστάμενοι τὸ Ἀθηναίων φρό-
νημα ἀρρωδῆσαι, ότι οὑτε χρυσός ἐστι γῆς οὐδαμόθι
τοσοῦτος οὑτε χάρη κάλλει· καί ἀρετή μέγα ὑπερφέρουσα.

 

