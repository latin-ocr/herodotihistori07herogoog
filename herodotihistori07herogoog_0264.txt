LIB. vn. cmm-149. 207

Ἐχθρὲ περικτιόνεσσι, φίλ’ ἀθανάτοισι θεοῖσι,
Είσω τὸν προβόλαιον έχων πεφυλαγμένος ἡσο
Καὶ κεφαλὴν πεφύλαξο· κοίρη δὲτὸ σῶμα σαώσει.
ταῦτα μέν τὴν Πυθίην χρῆσαι πρότερον, μετὰ δὲ ὡς
ἐλθεῖν τοὺς ἀγγέλους ἐς δὴ τὸ Ἄργος, ἐπελθεῖν ἐπὶ
τὸ βουλευτήριον καὶ λέγειν τά ἐντεταλμένα. τοὺς δέ
πρὸς τά λεγόμενα ὑποκρίνασθαι ὡς ἕτοιμοί είσι Ἀρ
γεῖοι ποιέειν ταῦτα τριήκοντα ἔτεα εἰρήνην σπεισά-
μενοι Λακεδαιμονίοισι καὶ ἡγεόμενοι κατὰ τὸ ἡμισυ
πόσης τῆς συμμαχίης· καίτοι κατιί γε τὸ δίκαιον γίνε-
σθαι τὴν ἡγεμονίην ἑωυτῶν, ,ἀλλ’ ὅμως σφι ἀποχρᾶν
κατὰ τὸ ἡμισυ ἡγεομένοισι. ταῦτα μέν λέγουσι τὴν 149
βουλὴν ὑποκρίνασθαι, καίπερ ἀπαγορεύοντός σφι τοῦ
χρηστηρίου μὴ ποιέεσθαι τὴν πρὸς τοὺς Ἕλληνας συμ-
Ιμαχίην. σπουδὴν δὲ ἔχειν σπονδὰς γενέσθαι τριη-
κοντοέτιδας, καίπερ τὸ χρηστήριον φοβεομένοισι, ἵνα
δή σφι οί παῖδες ἀνδρωθέωσι ἐν τούτοισι τοῖσι ἔτεσι.
μὴ δὲ σπονδέων ἐουσέων ἐπιλέγεσθαι, ἢν ἀρα σφέας
καταλάβῃ πρὸς τρῖ γεγονότι κακῷ ἀλλο πταῖσμα πρὸς
τὸν Πέρσην, μὴ τὸ λοιπὸν έωσι Λακεδαιμονίων ὑπὴκοοι.
τῶν δὲ ἀγγέλων τοὺς ἀπὸ τῆς Σπάρτης πρὸς τὰ ρη-
θέντα έκ τῆς βουλῆς ἀμείψασθαι τοισίδε, περὶ μέν
σπονδέων ἀνοίσειν ές τοὺς πλεῦνας, περὶ δέ ἡγεμο-
’ νίης αὑτοῖσι έντετοίλθαι ὑποκρίνασθαι, καὶ δὴ λέγειν
σφίσι μέν εἶναι δύο βασιλέας, Ἀργείοισι δὲ ἕνα· οὐκ
ὧν δυνατὸν εἶναι τῶν ἐκ Σπάρτης οὐδέτερον παῦσαι
τῆς ἡγεμονίης, μετὰ δὲ δύο τῶν σφετέρων ὁμόψηφον
τὸν Ἀργεῖον εἶναι κωλύειν οὐδέν. οὑτω δὴ [οί] Ἀρ-
γεῖοί φασι οὐκ ἀνασχέσθαι τῶν Σπαρτιητέων τὴν
πλεονεξίην, ἀλλ’ ἑλέσθαι μᾶλλον ὑπὸ τῶν βαρβάρων

 

