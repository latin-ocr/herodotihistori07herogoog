356 HERODOTI

πεντακισμύριοι, Τεγεῆται δέ τρισχίλιοι (οὗτοι γάρ
οὐδαμά ἀπεσχίζοπο ἀπὸ Λακεδαιμονίων), έσφαγιά·
ζοντα ὡς συμβαλέοντες Μαρδονίῳ καὶ τῆ στρατιῇ τῆ
παρεούση. καὶ οὐ γάρ σφι ἐγίνετο τά σφάγια χρη-
στά, ἔπιπτον δέ αὐτῶν ἐν τούτῳ τῷ χρόνῳ πολλοὶ
καὶ πολλῷ πλεῦνες ἐτρωματίζοντο· φράξαντες γάρ τά
γέρρα οί Πέρσαι ἀπίεσαν τῶν τοξευμάτων πολλὰ ἀφει-
δέως, οὕτω ὥστε πιεζομένων τῶν Σπαρτιητέων καὶ
τῶν σφαγίων οὐ γινομένων ἀποβλέψαντα τὸν Παυσα-
νίην πρὸς τὸ Ἥραιον τὸ Πλαταιέων ἐπικαλέσασθαι
τὴν θεόν, χρηίζοντα μηδαμῶς σφέας ψευσθῆναι τῆς
62 ἐλπίδος. ταῦτα δ’ ἔτι τούτου ἐπικαλεομένου προεξ-
αναστάντες πρότεροι οί Τεγεῆται ἐχώρεον ές τοὺς βαρ-
βάρους, καὶ τοῖσι Λακεδαιμονίοισι αὐτίκα μετὰ τὴν
εὐχὴν την Παυσανίεω ἐγίνετο θυομένοισι τά σφάγια
χρηστά. ὡς δὲ χρόνῳ κοτὲ ἐγένετο, ἐχώρεον καὶ οὗτοι
ἐπὶ τοὺς Πέρσας, καὶ ολ Πέρσαι ἀντίοι τά τόξα μετέντες.
ἐγίνετο δέ πρῶτον περὶ τά γέρρα μάχη. ὡς δὲταῦτα ³
ἐπεπτώκεε, ῆδη ἐγίνετο μάχη ίσχυρῆ παρ’ αὐτὸ τὸ Δη-
μητριον καί χρόνον ἐπὶ πολλόν, ἐς δ ἀπίκοντο ές ἀνθι-
σμόν· τά γὰρ δόρατα ἐπιλαμβανόμενοι κατέκλων οἱ
βάρβαροι. λῆματι μέν νυν καὶ ῥώμη οὐκ ἥσσονες ἦσαν
οί Πέρσαι, ἀνοπλοι δὲ ἐόντες καὶ πρὸς ἀνεπιστήμονες
ἦσαν καὶ οὐκ ὅμοιοι τοῖσι ἐναντίοισι σοφίην. προ-
εξαΐσσοντες δὲ κατ’ ἕνα καὶ δέκα καὶ πλεῦνές τε καὶ

ἐλάσσονες συστρεφόμενοι ἐσέπιπτον ἐς τοὺς Σπαρτιήτας
63 καὶ διεφθείροντο. τῆ δέ έτόγχανε αὐτὸς ἐὼν Μαρδό-
νιος, ἀπ’ ἵππου τε μαχόμενος λευκοῦ ἔχων τε περὶ
ἑωυτὸν λογάδας Περσέων τοὺς ἀρίστους χιλίους, ταύτῃ
δέ καὶ μάλιστα τοὺς ἐναντίους ἐπίεσαν. ὅσον μέν νυν

 

