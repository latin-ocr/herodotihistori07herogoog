ΗΒ. vlss. cmm-132. 313

καί ναύαρχος ήν Λευτυχίδης δ Μενάρεος τοῦ Ἡγη-
σίλεω τοῦ Ἱπποκρατίδεω τοῦ Λευτυχίδεω τοῦ Ἀνα-
ξίλεω τοῦ Ἀρχιδήμου τοῦ Ἀναξανδρίδεω τοῦ Θεοπόμ-
που τοῦ Νικάνδρου τοῦ Χαρίλεω τοῦ Εὐνόμου τοῦ
Πολυδέκτεω τοῦ Πρυτάνιος τοῦ Εὐρυφῶντος τοῦ Προ-
κλέος τού Ἀριστοδήμου τοῦ Ἀριστομάχου τοῦ Κλεοδαίου
τοῦ Ὕλλου τοῦ Ἡρακλέος, ἐὼν τῆς ἑτέρης οίκίης τῶν
βασιλέων. οὗτοι πάντες, πλήν τῶν ἑπτά τῶν μετὰ Λευ-
τυχίδεα πρώτων καταλεχθέντων, οί άλλοι βασιλέες ἐγέ-
νοντο Σπάρτης. Ἀθηναίων δέ ἐστρατήγεε Ξάνθιππος
δἈρίφρονος. ὡς δὲ παρεγένοντο ἐς τήν Αίγιναν πᾶσαι 132
αί νέες, ἀπίκοντο Ἰώνων ύγγελοι ές τὸ στρατόπεδον τῶν
Ἑλλήνων, οἳ καὶ ές Σπάρτην ὀλίγην πρότερον τούτων “
ἀπικόμενοι ἐδέοντο Λακεδαιμονίων ἐλευθεροῦν τήν
Ἰωνίην· τῶν καί Ἡρόδοτος ό Βασιληίδεω ήν· οἳ στα-
σιῶται σφίσι γενόμενοι ἐπεβούλευον θάνατον Στράττι
τῷ Χίου τυράννῳ, ἐόντες ἀρχήν ἑπτά· ἐπιβουλεύοντες
δὲ ὡς φανεροὶ ἐγένοντο, ἐξενείκαντος τήν ἐπιχείρησιν
ἑνὸς τῶν μετεχόντων, ούτω δή οί λοιποὶ ἐξ ἐόντες
ὑπεξέσχον ἐκ τής Χίου καὶ ἐς Σπάρτην τε ἀπίκοντο καὶ
δή καὶ τότε ἐς τήν Αἴγιναν, τῶνἙλλήνων δεόμενοι
καταπλῶσαι ἐς τήν Ἰωνίην· οἳ προήγαγον αὐτοὺς μόγις
μέχρι Δήλου. τὸ γάρ προσωτέρω πᾶν δεινὸν ήν τοῖσι
Ἕλλησι ούτε τῶν χώρων ἐοῦσι ἐμπείροισι, στρατιῆς
τε πάντα πλέα ἐδόκεε εἶναι· τήν δέ Σάμον ἐπιστέατο
δόξη καὶ Ἡρακλέας στήλας ἴσον ἀπέχειν. συνέπιπτε
δέ τοιοῦτο ὥστε τοὺς μέν βαρβάρους τὸ πρὸς ἑσπέρης

άνωτέρω Σάμου μή τολμᾶν καταπλῶσαι καταρρωδη-
κότας, τοὺς δέ Ἕλληνας χρηιζόντων Χίων τὸ πρὸς τήν
ήῶ κατωτέρω Δήλου. οὕτω δέος τὸ μέσον ἐφύλασσε

 

