ιιΒ. VL οΑΡ. ιε-ει. 105

’Ἁργυς δὲ ἀνδρῶν ἐχηρώθη οὕτω ὥστε οί δοῦλοι 83
αὐτῶν ἔσχον πάντα τά πρήγματα ἀρχοντές τε καὶ
¹ διέποντες, ές ὁ ἐπήβησαν οί τῶν ἀπολομένων παῖδες.
ἔπειτά σφεας οὗτοι ἀνακτώμενοι ὀπίσω ἐς ἑωυτοὺς τὸ
’Ἁργος ἐξέβαλον· ἐξωθεύμενοι δὲ οί δοῦλοι μάχη ἔσχον
Τίρυνθα. τέως μὲν δή σφι ήν ἄρθμια ἐς ἀλλήλους,

ἔπειτα δὲ ἐς τοὺς δούλους ἦλθε ἀνήρ μάντις Κλέαν-
δρος, γένος ἐὼν Φιγαλεὺς ἀπ’ Ἀρκαδίης· οὗτος τοὺς
δούλους ἀνέγνωσε ἐπιθέσθαι τοῖσι δεσπότῃσι. ἐκ τού· ’
του δή πόλεμός σφι ήν ἐπὶ χρόνον συχνόν, ἐς ὁ δή
μόγις οί Ἀργεῖοι ἐπεκράτησαν.

Ἀργεῖοι μέν νυν διά ταῦτα Κλεομένεά φασι μα· 84
νέντα ἀπολέσθαι κακῶς, αὐτοί δὲ Σπαρτιήταί φασι ἐκ
δαιμονίου μὲν οὐδενὸς μανῆναι Κλεομένεα, Σκύθησι
δὲ ὁμιλήσαντά μιν ἀκρητοπότην γενέσθαι καὶ ἐκ τούτου
μανήναι. Σκύθας γάρ τοὺς νομάδας, ἐπείτε σφι Δα-
ρεῖον ἐσβαλεῖν ές τήν χώρην, μετά ταῦτα μεμονέναι
μιν τίσασθαι, πέμψαντας δὲ ές Σπάρτην συμμαχίην τε
ποιέεσθαι καὶ συντίθεσθαι ὡς χρεὸν εῖη αύτούς μὲν
τοὺς Σκύθας παρὰ Φᾶσιν ποταμὸν πειρᾶν ἐς τήν Μη-
δικήν ἐσβάλλειν, σφέας δὲ τοὺς Σπαρτιήτας κελεύειν
ἐξ Ἐφέσου ὁρμωμένους ἀναβαίνειν καὶ ἔπειτα ἐς τώυτὸ
ἀπαντᾶν. Κλεομένεα δὲ λέγουσι ἡκόντων τῶν Σκυθέων
ἐπὶ ταῦτα ὁμιλέειν σφι μεζόνως, ὁμιλέοντα δὸ μᾶλλον
τοῦ ἱκνεομένου μαθεῖν τήν ἀκρητοποσίην παρ’ αὐτῶν·
ἐκ τούτου δὸ μανῆναί μιν νομίζουσι Σπαρτιῆται. ἔκ τε
τόσου, ὡς αὐτοὶ λέγουσι, ἐπεάν ζωρότερον βούλωνται
πιεῖν, Ἐπισκύθισον λέγουσι. οὕτω δή Σπαρτιῆται τά
περὶ Κλεομένεα λέγουσι· ἐμοὶ δὲ δοκέει τίσιν ταύτην
ὁ Κλεομένης Δημαρήτῳ ἐκτῖσαι.

 

