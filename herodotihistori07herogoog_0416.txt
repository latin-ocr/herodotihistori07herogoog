ΗΒ. lx. cAP. εο-ιο. 359

πολεμίων άγχιστα ἐοῦσα ἀπέργουσά τε τοὺς φιλίους
φεύγοντας άπὸ τῶν Ἑλλήνων. οί μὲν δὴ νικῶντες
εἵποντο τοὺς Ξέρξεω διώκοντές τε καὶ φονεύοντες· ἐν 6ο
δέ τούτῳ τῷ γινομένῳ φόβῳ ἀγγέλλεται τοῖσι άλλοισι
Ἕλλησι τοῖσι τεταγμένοισι περὶ τὸ Ἥραιον καὶ άπο-
γενομένοισι της μάχης, ὅτι μάχη τε γέγονε καὶ νικῷεν
οί μετὰ Παυσανίεω· oc δέ ἀκούσαντες ταῦτα, οὐδένα
κόσμον ταχθέντες, οί μέν ἀμφὶ Κορινθίους ἐτράποντο
διὰ τῆς ὑπωρέης καὶτῶν κολωνῶν τὴν φέρουσαν άνω
ι’θὺ τοῦ ἱροῦ τῆς Δήμητρος, οί δέ άμφλ Μεγαρέας τε
καί Φλιασίους διά τοῦ πεδίου τὴν λειοτάτην τῶν ὁδῶν.
ἐπείτε δέ άγχοῦ τῶν πολεμίων ἐγίνοντο οί Μεγαρέες
καλ Φλιάσιοι, ἀπιδόντες σφέας οί Θηβαίων ίππόται
ἐπειγομένους οὐδένα κόσμον ἤλαυνον ἐπ’ αὐτοὺς τοὺς
. ἵππους, τῶν ἱππάρχεε Ἀσωπόδωρος ὁ Τιμάνδρου. ἐ -
πεσόντες δέ κατεστόρεσαν αὐτῶν ἑξακοσίους, τοὺς δέ
λοιποὺς κατήραξαν διώκοντες ἐς τὸν Κιθαιρῶνα. οὗτοι
μέν δὴ ἐν οὐδενὶ λόγῳ ἀπώλοντο· οί δέ Πέρσαι καὶ ἰο
ὁ ἄλλος ὅμιλος, ὡς κατέφυγον ές τὸ ξύλινον τεῖχος,
ἔφθησαν ἐπὶ τοὺς πύργους ἀναβάντες πρὶν ἢ τοὺς
Λακεδαιμονίους ἀπικέσθαι, ἀναβάντες δέ ἐφράξαντο
ὡς ἠδυνέατο άριστα τὸ τεῖχος. προσελθόντων δέ τῶν
Λακεδαιμονίων κατεστήκεέ σφι τειχομαχίη ἐρρωμενε-
στέρη. ἕως μέν γάρ άπησαν οί Ἀθηναῖοι, οί δ’ ἠμύ-
νοντο καὶ πολλῷ πλέον εἶχον τῶν Λακεδαιμονίων ὥστε

οὐκ ἐπισταμένων τειχομαχέειν· ὡς δέ σφι Ἀθηναῖοι
προσῆλθον, οὕτω δὴ ίσχυρη ἐγίνετο τειχομαχίη καὶ
χρόνον ἐπί πολλόν. τέλος δέ ἀρετῇ τε καὶ λιπαρίῃ
ἐπέβησαν Ἀθηναῖοι τοῦ τείχεος καὶ ἤρειπον, τῇ δν)
ἐσεχέοντο οί Ἕλληνες. πρῶτοι δέ ἐσῆλθον Τεγεῆται

 

