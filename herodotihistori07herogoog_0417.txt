360 HERODOTI

ές τὸ τεῖχος, καί τήν σκηνὴν τήν Μαρδονίου οὗτοι
ήσαν οί διαρπάσαντες, τά τε ἀλλα ἐξ αὐτῆς καὶ τήν
φάτνην τῶν ἵππων, έοῦσαν χαλκέην πᾶσαν καὶ θέης
ἀξίην. τήν μέν νυν φάτνην ταύτην τὴν Μαρδονίου
ἀνέθεσαν ές τὸν νηὸν τής Ἀλέης Ἀθηναίης Τεγεῆται,
τά δὲ ἀλλα ές τώυτό, ὅσα περ ἔλαβον, ἐσήνεικαν τοῖσι ’
Ἕλλησι. οί δὲ βάρβαροι οὐδέν ἔτι στῖφος ἐποιήσαντο
πεσόντος τοῦ τείχεος, οὔτε τις αὐτῶν ἀλκής ἐμέμνητο
ἀλύκταζόν τε οἷα έν όλίγφ χώρῳ πεφοβημένοι τε καὶ ,
πολλαὶ μυριάδες κατειλημέναι ἀνθρώπων. παρῆν τε
τοῖσι Ἕλλησι φονεύειν ούτω ὥστε τριήκοντα μυριάδων ¹
στρατοῦ, καταδεουσέων τεσσέρων τάς έχων Ἀρτάβαζος
ἔφευγε, τῶν λοιπέων μηδὲ τρεῖς χιλιάδας περιγενέσθαι.
Λακεδαιμονίων δέ τῶν έκ Σπάρτης ἀπέθανον ολ πάντες ἢ
έν τῇ συμβολῇ εἷς καί ἐνενήκοντα, Τεγεητέων δὲ ἑκκαί-
δεκα, Ἀθηναίων δὲ δύο καὶ πεντήκοντα.

ἰι Ἠρίστευσε δέ τῶν βαρβάρων πεζὸς μὲν ό Περ-
σέων, ἵππος δέ ἡ Σακέων, ἀνήρ δέ λέγεται Μαρδόνιος·
Ἑλλήνων δέ, ἀγαθῶν γενομένων καὶ Τεγεητέων καὶ
Ἀθηναίων, ὑπερεβάλοντο ἀρετή Λακεδαιμόνιοι. ἀλλφ
μέν οὐδενί ἔχω ἀποσημήνασθαι (άπαντες γάρ οὗτοι
τοὺς κατ’ ἑωυτούς ἐνίκων), ὅτι δέ κατά τὸ ίσχυρό-
τατον προσηνείχθησαν καί τούτων ἐκράτησαν. καὶ ἀρι-
στος ἐγένετο μακρῷ Ἀριστόδημος κατά γνώμας τάς
ἡμετέρας, ὃς ἐκ Θερμοπυλέων μοῦνος τῶν τριηκοσίων ’
σωθεὶς εἶχε ὄνειδος καί ἀτιμίην. μετά δέ τοῦτον ήρί-
στευσαν Ποσειδώνιός τε καὶ Φιλοκύων καὶ Ἀμομφά-
ρετος Σπαρτιῆται. καίτοι γενομένης λέσχης ὃς γένοιτο
αὐτῶν ἀριστος, ἔγνωσαν οί παραγενόμενοι Σπαρτιητέων
Ἀριστόδημον μέν βουλόμενον φανερῶς ἀποθανεῖν ἐκ

 

