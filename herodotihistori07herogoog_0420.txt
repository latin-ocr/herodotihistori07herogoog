Llss. lx. οΑΡ. ἰο-ιτ. 363

αὐτὴ καί ἀμφίπολοι καὶ ἐσθῆτι τη καλλίστῃ τῶν παρεου-
σέων, καταβᾶσα έκ τῆς ἁρμαμάξης ἐχώρεε ές τοὺς Λακε-
δαιμονίους έτι ἐν τῇσι φονῇσι ἐόντας, ὁρῶσα δέ πάντα
ἐκεῖνα διέποντα Παυσανίην, πρότερόν τε τὸ οὔνομα
ἐξεπισταμένη καὶ τὴν πάτρην ὥστε πολλάκις ἀκούσασα,
ἔγνω τε τὸν Παυσανίην καὶ λαβομένη τών γουνάτων
ἔλεγε τάδε· Ὦ βασιλεύ Σπάρτης, ῥῦσαί με τὴν ἱκέτιν
αἰχμαλώτου δουλοσύνης. σὺ γάρ καὶ ές τόδε ώνησας
τούσδε ἀπολέσας τοὺς οὔτε δαιμόνων ούτε θεῶν όπιν
ἔχοντας. εἰμὶ δὲ γένος μὲν Κῴη, θυγάτηρ δὲ Ἡγη-
τορίδεω τοῦ Ἀνταγόρεω. βίη δέ με λαβὼν έν Κῷ εἶχε
δ Πέρσης. ὁ δὲ ἀμείβεται τοισίδε· Γύναι, θάρσει καί
ώς ἱκέτις καὶ εί δη πρὸς τούτῳ τυγχάνεις ἀληθέα λέ-
γουσα καὶ εἶς θυγάτηρ Ἡγητορίδεω τοῦ Κῴου, ὃς ἐμοὶ
ξεῖνος μάλιστα τυγχάνει ἐών τῶν περὶ ἐκείνους τοὺς
χώρους οἰκημένων. ταῦταιείπας τότε μὲν ἐπέτρεψε
τῶν ἐφόρων τοῖσι παρεοῦσι, ὕστερον δὲ ἀπέπεμψε ές
Λίγιναν, ἐς τὴν αὐτὴ ἧθελε [ἀπικέσθαι]. μετά δὲ τὴν ττ
ἄπιξιν τῆς γυναικὸς αὐτίκα μετά ταῦτα ἀπίκοντο Μαν-
τινέες ἐπ’ ἐξεργασμένοισι· μαθόντες δὲ ότι ὕστεροι ,
ἥκουσι τῆς συμβολῆς, συμφορὴν ἐποιεῦντο μεγάλην
ἀξιοί τε ἔφασαν εἶναι σφέας ζημιώσαι. πυνθανόμενοι
δέ τοὺς Μήδους τοὺς μετά Ἀρταβάζου φεύγοντας, τού-
τους ἐδίωκον μέχρι Θεσσαλίης· Λακεδαιμόνιοι δὲ ούκ
ἔων φεύγοντας διώκειν. οί δὲ ἀναχωρήσαντες ἐς την
ἑωυτῶν τοὺς ἡγεμόνας τῆς στρατιῆς ἐδίωξαν ἐκ τῆς

γῆς. μετὰ δὲ Μαντινέας ἧκον Ἠλεῖοι, καὶ ὡσαύτως
οί Ἠλεῖοι τοῖσι Μαντινεῦσι συμφορὴν ποιησάμενοι
ἀπαλλάσσοντο· ἀπελθόντες δὲ καί οὗτοι τοὺς ἡγεμόνας
ἐδίωξαν. τά κατὰ Μαντινέας μὲν καὶ Ἠλείους τοσαῦτα·

 

